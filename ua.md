*25.05.2025*

# Програма «Супернеділі»

1. **Спільне співання ♪**

   *Thank You for Sunshine, Thank You for Rain* — «Дякую Тобі за сонце, дякую Тобі за дощ».

2. **Привітання та молитва.**

   Біблія — дивимося, які «підказки» заховані в ній.

3. **Сценка з вівцею Крелле.**

   **Пісня:** *Frihet, frihet, ren og rettferdig i evighet* — «Свобода, свобода, чистота й праведність навіки» (з рухами).

4. **Вітання з днем народження** травневих іменинників.

5. **Читання «суперречення» різними мовами.**

   > «Адже ваш Отець знає, чого ви потребуєте, перш ніж попросите Його».
   > Мт. 6:8б.

6. **Прославлення ♪**

   *Goodness of God* — «Доброта Бога».

   *Kom og ta din plass, den plassen du fortjener, Gud* — «Прийди й займи Своє місце, місце, на яке Ти заслуговуєш, Боже».

7. **Проповідь:** [«Наш Отець — Отець, Який бачить»](#наш-отець--отець-який-бачить).

8. **Молитва «Отче наш»** (з жестами).

9. **Спільне співання ♪**

   *Guds kjærlighet er rundt om meg, den er overalt* — «Любов Божа навколо мене, вона повсюди».

10. **Збір пожертв** та оголошення на екрані.

11. **Подяка та благословення.**


\newpage
# Наш Отець — Отець, Який бачить

Молитва.

Гра:

Розділіть дітей на дві чи три команди, які змагатимуться, хто першим зможе
скласти з літер різні задані імена. У команді — 5 осіб; у кожного учасника аркуш
A4, на якому спереду надрукована одна літера, а ззаду — інша.

* D I
* R O
* V I
* E A
* F G
* L E

Dag, Ola, Geir, Vegard, Egil, Frida та Viola.

Коли я була маленькою, мене зовсім не влаштовувало моє ім’я; я мріяла стати
балериною й вважала, що Елін — поганий сценічний псевдонім… А от Віола — це
нагадувало мені про фіалки, світло-лілові, гарні, легкі… просто як пачка, яку
балерини надягають на виставі.

Сьогодні ми говоритимемо про молитву

* До кого ми молимося?
* Що таке молитва?

Учні бачили, що Іван Хреститель молився, та й Сам Ісус молився, і їм дуже
хотілося навчитися робити те саме, тож вони підійшли до Ісуса й сказали: «Навчи
нас молитися». Тоді Ісус дав їм молитву, яку вимовляють у всьому світі й до
нині. Вгадаєте, яка це молитва? — Отче наш.

## Бог — наш Отець

Отче наш, що на небі! Хай святиться Ім’я Твоє…

Коли ми молимося, ми звертаємося до Бога, але Ісус каже тут, що Бог — не лише
Бог, Він ще й наш Отець на небі. Тому важливо знати, що Він — добрий Отець… Як
би ти описав доброго батька? Ісус хотів навчити нас чогось дуже важливого, і
перше, що Він каже, таке: пам’ятайте, Той, до Кого ви звертаєтесь, — ваш Отець
на небі.

У Мт 7:9 Ісус говорить, що жоден батько не дасть своїй дитині камінь, коли вона
просить хліба, і змію — якщо дитині потрібна риба. Він додає, що люди іноді
можуть бути суворі й жорстокі одне до одного, навіть батьки. Та батьки все-таки
дбають про дітей і дають їм усе потрібне. А потім Він каже: коли ж Бог —
суцільна доброта, то тим більше можна довіряти Йому, що Він дасть добрі дари
тим, хто просить.

У Лк 15 ми читаємо, як Ісус Сам описує Бога-Отця.

Історія розповідає про сина, якому набридло жити вдома. Він сказав батькові:
«Слухай, дай мені ту частку спадку, яку я маю отримати після твоєї смерті; я
більше не хочу залишатися вдома, мені все набридло, я хочу поїхати й бути
вільним». Син отримав гроші й поїхав, але життя склалося не так, як він
очікував. Він промарнував усе багатство й у решті-решт став бідним свинопасом;
єдина їжа, що в нього була, — те, що давали свиням.

Тоді він затужив за домом… він згадав, як добре було в тата, й вирішив
повернутися. Йому було страшно: адже він учинив зле, пішовши так… та він вирішив
попросити в батька прощення й запропонувати стати слугою.

Давайте прочитаємо з Лк 15, як це було, коли син повернувся додому.

Я, звичайно, там не була й точно не знаю, як усе відбувалося, але уявляю, що чим
ближче до дому підходив син, тим сильніше він боявся… бачу, як він, може, сідає
при дорозі, думаючи, що, мабуть, це погана ідея… уявляю, як він репетирує слова
вибачення й обмірковує, що скаже й зробить, якщо батько вижене його й не захоче
мати з ним справи…

> ^20^ І, уставши, він пішов до батька свого. А коли ще далеко він був, побачив
> його батько його, і змилосердився, і, набігши, кинувся йому на шию та цілував
> його. ^21^ Син же йому каже: Отче, згрішив я проти неба та перед тобою, і
> недостойний уже зватися сином твоїм! ^22^ А батько рабам своїм каже:
> Принесіть негайно одежу найкращу й зодягніть його, і дайте персня на руку
> його, і взуття на ноги; ^23^ і приведіть теля годоване, та заколіть, і будемо
> їсти й веселитися, ^24^ бо цей син мій був помер і ожив, пропав і знайшовся!
>
> — *Лк 15:20–24*

Бог — як цей Отець. Він любить нас більше, ніж ми можемо зрозуміти; Він любить
нас, навіть коли ми цього не заслужили. Він чекає нас, коли ми далеко, й біжить
нам назустріч… Такий мій Отець небесний!

## Хай святиться Ім’я Твоє

Наступний рядок молитви такий: «Хай святиться Ім’я Твоє». Що ж означає, що Ім’я
Бога має бути святе?… Якщо щось святе, воно особливе, з ним треба поводитися
обережно й з повагою, наче з коштовністю.

Хто з вас знає імена Бога?

В Іс 9:5 сказано, що Його ім’я буде Дивний Порадник, Бог сильний, Отець вічности
й Князь миру. Що означають усі ці імена?..

* Бог може творити чуда.
* Бог може дати мені пораду, коли я не бачу виходу.
* Бог більший, ніж ми можемо уявити й зрозуміти, більший за мої проблеми й
  труднощі.
* Він — Отець вічности: Він не перестає бути нашим Татом і любити нас.

Він може дати мені мир, коли мені тривожно, коли я боюся, коли навколо все
змінюється й нічого не певне… тоді Він — моя Скеля, Він дасть мені мир!

На початку молитви Ісус нагадує нам, до Кого ми звертаємося.

## Той Бог, Який бачить мене

(Люди у всі часи давали Богові імена. У Бут 16 ми читаємо про Агар, яка назвала
Бога «Той, Хто бачить мене».)

Сьогодні ви почуєте історію з Буття — це перша книга Біблії.

Сталося це в далекій країні багато тисяч років тому, і тоді багато що було
зовсім не так, як зараз. Історія про Авраама, Сарру й служницю Сарри на ім’я
Агар.

Авраам і Сарра були чоловіком та дружиною. Вони дуже хотіли дітей, бо це було
надзвичайно важливо у ті часи, особливо сини, які продовжували рід. Але Авраам
із Саррою постаріли, а дітей усе не було. Тоді Сарра, як їй здалося, придумала
гарну ідею: вона сказала Авраамові взяти за дружину її служницю Агар і народити
від неї дитину. У ті роки це вважалося звичним — у чоловіка могло бути дві чи
більше жінок одночасно. Авраам послухав Сарру.

Згодом Агар завагітніла, і, здавалося б, усі мали радіти: адже цього й хотіли.
Але в Писанні говориться, що Агар стала ставитися до Сарри погано, можливо,
казала: «Ха-ха, подивись, хто вагітна — я можу родити, а ти ні». Саррі стало і
сумно, і боляче, й, певно, заздрісно; вона пішла до Авраама й розповіла, що Агар
зневажає її, бо вона не може мати дітей.

Думаю, Авраам не знав, що робити, і зрештою сказав Саррі чинити з Агар, як їй до
вподоби. Відтоді Сарра почала утискати Агар, а для Агарі це було нелегко: адже
вона лише служниця, тоді як Сарра — перша дружина Авраама й господиня.

Зрештою Агар утекла, залишивши велику родину. Вона сама побігла в пустелю, і
можна уявити, як небезпечно було вагітній жінці залишитись там без їжі й
захисту. Гадаю, їй було дуже страшно й важко, і вона почувалася цілковито
самотньою.

Тоді Бог послав до Агар ангела, щоб утішити її. Ангел звелів їй повернутися до
табору й сказав, що в неї народиться син, якого назвуть Ізмаїл — це означає «Бог
чує». Ангел сказав, що Авраам назве хлопчика саме так, і Агар повинна знати: Бог
почув, як важко їй було.

Потім говориться, що сама Агар дала Богові ім’я — «Ти Бог, Який бачить». І вона
сказала: «Невже я побачила Його — Бога, Який бачить мене», Який бачить моє горе,
мою самотність… Який бачить мене, коли я втекла й сховалась від усіх.

## Ім’я Бога

У Бога так багато прекрасних імен — вони показують, який Він і що може робити.
Коли Мойсей запитав Бога, яке Його ім’я, Бог відповів: Я ЄСМЬ. Для мене це
означає, що Бог такий же могутній сьогодні, для мене, як і тоді, коли писалася
Біблія й відбувалися всі ті дивовижні події. Усе добре, що Він учинив тоді, Він
спроможний зробити й тепер, бо Бог був не лише «колись давно» — ВІН Є сьогодні.
Він — Той, Хто і бачить, і чує нас; коли ми молимося, ми — діти, які розмовляють
зі Своїм вічним Отцем.

В Іс 9:5 говориться, що Його ім’я назвуть Дивний Порадник, Бог сильний, Отець
вічности й Князь миру.

> ^5^ Бо Дитя народилося нам, Син даний нам; влада на раменах Його, і кликнуть
> ім’я Йому: Дивний Порадник, Бог сильний, Отець вічности, Князь миру.
>
> — *Іс 9:5*

Ці імена означають:

* Бог спроможний творити дива.
* Бог може дати мені пораду, коли я не бачу виходу.
* Бог більший, ніж я можу уявити, більший за мої проблеми й труднощі.
* Він — Отець вічности: Він ніколи не перестає бути нашим Татом і любити нас.
* Він може дати мені мир, коли мені тривожно, коли я боюся, коли навколо все
  змінюється й ніщо не певне; тоді Він — моя Скеля, Він дасть мені мир!

На початку молитви Ісус нагадує нам, до Кого ми звертаємося.

## Отче наш

> ^9^ Отче наш, що на небі! Хай святиться Ім’я Твоє. ^10^ Хай прийде Царство
> Твоє; хай буде воля Твоя, як на небі, так і на землі. ^11^ Хліб наш насущний
> дай нам сьогодні. ^12^ І прости нам провини наші, як і ми прощаємо винуватцям
> нашим. ^13^ І не введи нас у спокусу, але визволь нас від лукавого, бо Твоє є
> Царство, і сила, і слава навіки. Амінь.
>
> — *Мт 6:9–13*

## Питання й завдання

* Бог — добрий Отець! Що для тебе означає «добрий батько»?
* Агар дала Богові ім’я «Той, Хто бачить мене». Яке ім’я дав би ти Богові?
* Молитву «Отче наш» можна поділити на вісім фраз. Моє завдання для тебе: у
  продовж восьми днів сідай щодня з родиною чи друзями, вибирай одну з фраз і
  обговорюйте, що вона означає особисто для тебе.

